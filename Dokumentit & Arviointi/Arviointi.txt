
R02 Konsta Pirttilahti konsta.pirttilahti@tuni.fi
R02 Pyry Vehmas pyry.vehmas@tuni.fi


Arvostelu (asteikko 0..3)
Suunnitteludokumentti: 2
Testausdokumentti: 2
Toteutus: 2.5
--> Kokonaisarvosana: 2


Suunnitteludokumentti

Lyhyesti: Dokumentissa on pääosin se mitä edellytetäänkin. Muutamissa kohdissa näkyy hieman huolimattomuutta.

Dokumentti ei ole ulkoasultaan dokumenttipohjan mukainen. Typoja löytyi useita.

KT 1: Kohdassa "poikkeukset" tulisi olla lista mahdollisia poikkeustilanteita, ja näihin tulisi viitata kohdasta "kuvaus" (ks. dokumenttipohja). Nyt kohta "poikkeukset" on hieman ylimalkainen.

KT 3: tästä puuttuu kokonaan virhetilanteiden käsittely. Nämä olisivat siis poikkeuksia, kun kyse on käyttötapauksesta.

2.3: Käyttöliittymän toimintaa ei ole selitetty mitenkään.

3.1: MVC tuntuu hieman overkilliltä, jos view'n muodostaa vain muutama käyttöliittymän kontrolli. Edelleen view'tä ei tällöin hallita yhdestä paikasta, vaan käytännössä controller hallitsee sitä.

3.2: Luokkakaavion funktioista puuttuu parametrien nimet. Luokalla MppClient ei ole riippuvuutta teidän tekemäänne event args -luokkaan. BatchProcessController-luokalla on tuskin 1:1-riippuvuutta event args -luokkaan, jos nämä argumentit luodaan aina uudelleen jokaista tapahtumaa varten.

3.3.1: Tilakaavioissa ei yleensä käytetä "salmiakkia", vaan se on enemmän aktiviteettikaavion elementti. Ehkä olisi syytä lisätä tila "muodostetaan yhteyttä" tjsp. ja tehdä siitä tilasiirtymät onnistui/ei onnistunut?

Tekstin perusteella vaikuttaa, että sulkeminen nimenomaan on mahdollista myös sekvenssin aikana. Tällöin sulkemiseen toki sisältyy sekvenssin pysäyttäminen.

Muuten tilakaavio on havainnollinen.

Sekvenssikaaviot ovat selkeitä ja havainnollistavat sovelluksen toimintaa hyvin.


Testausdokumentti

Lyhyesti: Testin kattavuus on tähän harjoitustyöhön sopiva. Testitapauksissa on pääosin hyvä ote, eli useimmiten satunnainen testaaja käsittänee, mitä pitää tehdä.

Dokumentille ei ole annettu ollenkaan otsikkoa. Dokumentin tyyli ei aivan vastaa dokumenttipohjaa.

Tekstissä on siellä täällä kohtia, jotka vaikuttavat siltä, että oikoluku on jäänyt vähälle.

3.2.1: Kuvat tulee aina selittää tekstissä.

JTJ3A1: Tästä olisi syytä olla viite PFC-kaavioihin, jotta testaaja voi todeta prosessin toteutuvan kuten halutaan.

JTJ4A1: Miten testaaja osaa ajaa prosessin tilaan, jossa esiehto toteutuu?

YTJ1A2: Mitkä ovat ne "oikeat" arvot, jotka tässä ensin syötetään?


Toteutus

KT4:n mukaan prosessia ei voida käynnistää, jos prosessiparametreja ei ole syötetty. Käytännössä prosessi kuitenkin käynnistyi ilman parametreja. Muuten sovellus näyttää toimivan kuten pitääkin.
